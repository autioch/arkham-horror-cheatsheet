---
layout: ../../layouts/md.astro
title: Original instruction
---

# Page 8

### WALKA I ZBIERANIE WSKAZÓWEK

Podczas Fazy Ruchu, jeśli Badacz zakończy ruch na obszarze lub ulicy, na której znajduje się jeden lub więcej potworów, będzie zmuszony walczyć lub uniknąć każdego z nich. Jeśli Badaczowi nie uda się uniknąć spotkania z potworem, potwór natychmiast zada mu obrażenia (patrz „Walka” na stronie 14) i niezwłocznie rozpocznie walkę. Gdy tylko Badacz wda się w walkę z potworem, jego ruch dobiega końca. Bez względu na wynik walki, Badacz traci wszystkie pozostałe mu jeszcze punkty ruchu i w konsekwencji musi zostać tam, gdzie się obecnie znajduje.

**Zbieranie Wskazówek:**
Za każdym razem, kiedy Badacz zakończy ruch na obszarze, na którym znajdują się żetony Wskazówek, może natychmiast zabrać jeden lub więcej z nich. Badacz nie może zabrać żetonów Wskazówek z obszarów, przez które tylko przechodzi. Aby zabrać żetony Wskazówek z danego obszaru, Badacz musi zakończyć na tym obszarze swój ruch.

### RUCH W INNYCH ŚWIATACH

Inne Światy zostały przedstawione na planszy za pomocą dużych, okrągłych pól, które znajdują się na brzegu planszy. Takie pola przedstawiają niezwykłe krainy, dziwaczne wymiary i światy alternatywne, które stanowią ważny element mitologii Cthulhu. Gracze wkraczają do tych światów zazwyczaj poprzez eksplorację bram międzywymiarowych (patrz „Brama” na stronie 9). Należy zwrócić uwagę, że każde okrągłe pole przedstawiające Inny Świat zostało wyraźnie podzielone na dwie części: na każdy Inny Świat składają się więc dwa obszary.

- Jeśli na początku swojej Fazy Ruchu Badacz znajduje się w Innym Świecie, nie otrzymuje punktów ruchu. Jego ruch zależy od tego, na którym obszarze Innego Świat obecnie się znajduje – pierwszym (po lewej), czy drugim (po prawej).
  - Jeśli Badacz znajduje się na pierwszym obszarze Innego Świata, przesuwa się na jego drugi obszar.
  - Jeśli Badacz znajduje się na drugim obszarze Innego Świata, powraca do Arkham. Gracz musi wybrać taki obszar Arkham, na którym znajduje się brama do Innego Świata, z którego Badacz powraca. Kiedy gracz wybierze już taki obszar, umieszcza tam znacznik swojego Badacza. Następnie umieszcza pod znacznikiem Badacza znacznik eksploracji – co oznacza, że zbadał on daną bramę. Znacznik eksploracji pozostanie w grze dopóty, dopóki Badacz pozostanie na obecnie zajmowanym obszarze. Jeśli w Arkham nie ma obecnie otwartych bram do Innego Świata, z którego powraca Badacz, uważa się go za zagubionego w czasie i przestrzeni (parz strona 17).

### ZATRZYMANI BADACZE

W trakcie rozgrywki pewne efekty mogą sprawić, że Badacz zostanie tymczasowo zatrzymany. Kiedy to nastąpi, gracz powinien położyć znacznik swojego Badacza na boku (w ten sposób zaznacza, że został on zatrzymany). Badacze, którzy zostali zatrzymani, nie otrzymują punktów ruchu i nie poruszają się podczas Fazy Ruchu. W Fazie Ruchu gracz przywraca jedynie znacznik swojego Badacza do pozycji pionowej, aby zaznaczyć, że nie jest on już zatrzymany. Podczas następnej tury taki Badacz znów będzie mógł się normalnie poruszać.

### FAZA III: SPOTKANIA W ARKHAM

Podczas Fazy Spotkań w Arkham każdy z graczy, którego Badacz znajduje się na jednym z obszarów (nie na ulicy i nie w Innych Światach), musi wykonać jedną z poniższych akcji. Akcja, którą musi podjąć Badacz zależy od tego, czy na obszarze, na którym przebywa, znajduje się otwarta brama.

1. **Nie ma bramy**
   - Jeśli na obszarze nie ma bramy, dochodzi do spotkania.
   - Gracz tasuje talię Obszarów odpowiadającą dzielnicy, w której znajduje się jego Badacz i ciągnie jedną kartę.
   - Następnie odnajduje na karcie ustęp dotyczący obszaru, na którym przebywa Badacz, czyta go na głos i wykonuje akcje wynikające z jego treści.
   - Na niektórych kartach może znajdować się tekst „pojawia się potwór” – w takim wypadku gracz musi go uniknąć (patrz „Unikanie potworów” na stronie 14) lub z nim walczyć (patrz „Walka” na stronie 14).
   - Kiedy gracz wykona wszystkie akcje wymienione na karcie, odkłada ją z powrotem do odpowiedniej talii Obszarów.

### SPOTKANIA W ARKHAM (NIE MA BRAMY)

**Przykład:** Amanda Sharpe znajduje się w Stowarzyszeniu Historycznym w Southside, dlatego losuje kartę z talii Obszarów Southside i odnajduje ustęp dotyczący Stowarzyszenia Historycznego. Zgodnie z treścią karty woźny proponuje podwieźć ją do Lasu. Jeśli Amanda się zgodzi, przesunie się na obszar Lasu, gdzie będzie miała kolejne spotkanie.

### SPOTKANIE W ARKHAM (JEST BRAMA)

**Przykład:** Amanda Sharpe przebywa w Czarnej Jaskini, ale znajduje się tam brama do Krain Snów. Pod znacznikiem Amandy nie spoczywa znacznik eksploracji, dlatego zostaje ona wciągnięta przez bramę i trafia na pierwszy obszar Krain Snów.

### SPOTKANIE W INNYM ŚWIECIE

**Przykład:** Amanda Sharpe znajduje się w Mieście Wielkiej Rasy (które posiada żółty i zielony symbol spotkań). Losuje kartę z talii Bram. Pierwsza wylosowana karta jest czerwona. W Mieście Wielkiej Rasy nie dochodzi do czerwonych spotkań, dlatego Amanda odrzuca kartę i losuje ponownie. Wyciąga niebieską kartę, odrzuca ją i losuje ponownie. Tym razem wyciąga kartę zieloną i sprawdza, czy znajduje się na niej ustęp dotyczący konkretnie Miasta Wielkiej Rasy. Na karcie brak takiego ustępu, dlatego Amanda wybiera ustęp "Inne spotkania" i wykonuje zawarte w nim polecenia.
