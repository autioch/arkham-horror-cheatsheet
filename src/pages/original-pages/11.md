---
layout: ../../layouts/md.astro
title: Original instruction
---

# Page 11

## RUCH POTWORÓW

Każde pole ruchu składa się z dwóch ramek: czarnej i białej. Podobnie, przy każdym obszarze i ulicy Arkham znajduje się czarna lub białą strzałka (czasem obie, patrz poniżej).

Każda ramka pola ruchu zawiera jeden lub więcej symboli wymiarów. Takie symbole posiadają też wszystkie żetony potworów (symbol znajduje się na stronie ruchu żetonu).

Wszystkie potwory na planszy, które posiadają któryś z symboli wymiarów znajdujący się na właśnie wyciągniętej karcie Mitów, ruszają się na sąsiedni obszar lub ulicę według poniższych zasad:

- Jeśli symbol potwora znajduje się w białej ramce, potwór rusza się zgodnie z kierunkiem, który wskazuje biała strzałka (wychodząca z pola, na którym obecnie znajduje się potwór).
- Jeśli symbol potwora znajduje się w czarnej ramce, potwór rusza się zgodnie z kierunkiem, który wskazuje czarna strzałka (wychodząca z pola, na którym obecnie znajduje się potwór).

Ważne: Strzałki wychodzące z niektórych obszarów są w połowie białe, a w połowie czarne. Takie strzałki należy traktować jakby były jednocześnie czarne i białe – we wskazanym przez nie kierunku będą się poruszać zarówno potwory, których symbol znajduje się w czarnej ramce, jak i te, których symbol znajduje się w białej ramce.

### Ruch potworów, a Badacze

Potwór, który znajduje się na obszarze lub ulicy zajmowanej przez jednego lub więcej Badaczy nie rusza się (pozostaje na tym obszarze/ulicy). Niektóre z potworów poruszają się kilka razy w turze (patrz opis „Szybkich” potworów poniżej); jeśli taki potwór wkroczy na pole zajmowane przez jednego lub więcej Badaczy, musi natychmiast zakończyć swój ruch. Podczas tej fazy nie dojdzie do spotkania z potworem, ale podczas następnej Fazy Ruchu Badacze będą zmuszeni go unikać lub z nim walczyć.

**Przykład:** Gwiezdny Pomiot wkracza do Uptown, gdzie przebywają obecnie Joe Diamond i Pete Włóczęga. Podczas ich następnej Fazy Ruchu jeden z nich (a najprawdopodobniej obaj) będzie zmuszony zmierzyć się z Gwiezdnym Pomiotem.

### Specjalny ruch potworów

Większość potworów porusza się w opisany powyżej sposób, niektóre z nich posiadają jednak specjalne zasady ruchu. W Horror w Arkham występuje pięć rodzajów ruchu potworów. Oznaczono je kolorowymi ramkami, które znajdują się po stronie ruchu żetonów potworów:

- **Normalny (czarna ramka):** To normalne potwory, których ruch opisano powyżej.
- **Nieruchomy (żółta ramka):** Nieruchome potwory nigdy się nie poruszają. Zawsze pozostają na obszarze, na którym weszły do rozgrywki.
- **Szybki (czerwona ramka):** Szybkie potwory poruszają się dwa razy w turze (za każdym razem według kierunku wskazanego przez odpowiednie strzałki).

- **Wyjątkowy (zielona ramka):** Niektóre potwory poruszają się w wyjątkowy sposób (jak Ogary z Tindalos). W takim wypadku specjalne zasady ich ruchu znajdują się po stronie walki żetonu potwora. Gracze powinni obrócić żeton na drugą stronę i zastosować się do jego treści.

- **Latający (niebieska ramka):** Latające potwory poruszają się w kierunku najbliższego Badacza znajdującego się na ulicy. Jeśli podczas danej tury nie dosięgną żadnego z Badaczy, przesuwają się na pole „Przestworzy”. Więcej na temat latających potworów można znaleźć w ramce „Potwory latające”.

### POTWORY LATAJĄCE

Latające potwory zostały oznaczone niebieską ramką. Latający potwór porusza się zgodnie z poniższymi zasadami:

1. **Jeśli latający potwór znajduje się na obszarze lub ulicy, na której przebywa jeden lub więcej Badaczy, pozostaje w miejscu.**
2. **Jeśli latający potwór znajduje się na obszarze lub ulicy, na której nie ma Badaczy, a na sąsiedniej ulicy znajduje się jeden lub więcej Badaczy, latający potwór przesuwa się na tę ulicę.** Jeśli takich ulic jest więcej niż jedna, latający potwór przesuwa się na tę z nich, na której przebywa Badacz o obecnie najniższej wartości Skradania się (wliczając w to odpowiedni ekwipunek i umiejętności). W przypadku remisu o ruchu latającego potwora decyduje pierwszy gracz.

3. **Jeśli latający potwór znajduje się na obszarze lub ulicy, na której nie ma Badaczy, a na sąsiedniej ulicy również nie ma Badaczy, latający potwór przesuwa się na obszar „Przestworza” (patrz poniżej).**

#### PRZESTWORZA

Przestworza to specjalny obszar, który uważa się za pole ulicy sąsiadujące z każdą ulicą w Arkham. Latające potwory, które znajdują się w Przestworzach mogą opaść na Badaczy na dowolnej ulicy w Arkham. Należy zwrócić uwagę, że potwory, które znajdują się w Przestworzach nadal wliczają się do limitu potworów (patrz „Limity potworów i Peryferia” na str. 18).
