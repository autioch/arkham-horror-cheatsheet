---
layout: ../../layouts/md.astro
title: Original instruction
---

pod uwagę modyfikator, który znajduje się na żetonie bramy. Jeśli test się powiedzie, Badacz zamyka bramę i zabiera żeton bramy jako trofeum. Jeśli test się nie powiedzie, brama pozostaje otwarta. Badacz będzie mógł spróbować ją zamknąć podczas Fazy Spotkań w Arkham następnej tury (i kolejnych tur, póki nie opuści obszaru, na którym znajduje się brama).

### Pieczętowanie bram

Jeśli Badacz zamknie bramę, może natychmiast wydać pięć żetonów Wskazówek, aby ją trwale zapieczętować. Gracz bierze żeton zagłady ze stosu niewykorzystywanych żetonów zagłady, odwraca go na stronę przedstawiającą Znak Starszych Bogów i umieszcza go na obszarze, na którym znajdowała się brama. Gracz nadal otrzymuje trofeum za bramę.

Dana brama została zapieczętowana: do końca gry na tym obszarze nie mogą się już otworzyć nowe bramy, nie mogą się też pojawić potwory._

### Zamykanie bram, a potwory

Kiedy dana brama zostanie zamknięta, wszystkie potwory w Arkham, w Przestworzach i na Peryferiach, które posiadają ten sam symbol wymiaru (patrz „Ruch potworów” na stronie 10) co zamknięta lub zapieczętowana brama, zostają usunięte z planszy i powracają do puli. Symbol wymiaru potwora znajduje się w prawym dolnym rogu strony ruchu żetonu.

### Znaki starszych bogów TODO Sprawdzić

_Znaki Starszych Bogów_ to szczególny rodzaj Przedmiotów unikatowych, które mogą posłużyć Badaczom do pieczętowania bram. W talii Przedmiotów unikatowych znajduje się kilka kart _Znaków Starszych Bogów_.

Aby skorzystać ze _Znaku Starszych Bogów_, Badacz musi:

- Przebywać na obszarze, na którym znajduje się brama.
- Posiadać znacznik eksploracji (podobnie, jak w sytuacji, w której chciałby zamknąć bramę).

Aby skorzystać ze _Znaku Starszych Bogów_, Badacz nie musi wykonywać testu Wiedzy lub Waleczności, nie musi też wydawać żetonów Wskazówek.

Gracz musi:

- Usunąć 1 żeton Poczytalności i 1 żeton Wytrzymałości z karty swojej postaci. W efekcie Badacz może popaść w obłęd lub stracić przytomność, ale _Znak Starszych Bogów_ nadal zadziała.
- Gracz bierze żeton zagłady z toru zagłady Przedwiecznego (a nie ze stosu niewykorzystanych żetonów zagłady), odwraca go na stronę ze _Znakiem Starszych Bogów_ i umieszcza na obszarze, na którym pieczętuje bramę. W efekcie zmniejszy to obecny poziom zagłady o 1 (to jeden ze sposobów na zmniejszenie poziomu zagłady).
- Gracz odkłada kartę _Znaku Starszych Bogów_ do pudełka. Ta konkretna karta nie będzie już wykorzystywana podczas dalszej gry.

Kiedy gracz wykona powyższe instrukcje, jego Badacz zapieczętuje daną bramę: do końca gry na tym obszarze nie mogą się już otworzyć nowe bramy, nie mogą się też pojawić potwory.

### Potwory strzegące bram

Podczas tury, w której Badacz powróci do Arkham z Innego Świata, nie będzie musiał unikać lub walczyć z potworami znajdującymi się na obszarze zawierającym bramę. Powyższy wyjątek działa jedynie podczas tury, w której Badacz powróci do Arkham – w kolejnych turach Badacz, który pozostanie na takim obszarze, będzie zmuszony w normalny sposób unikać lub walczyć z potworami.

## Limity potworów i Peryferia

W Arkham może przebywać jedynie ograniczona liczba potworów na raz. Ten limit równy jest liczbie graczy biorących udział w rozgrywce plus trzy.

Ten limit dotyczy jedynie potworów, które poruszają się po części planszy przedstawiającej miasteczko Arkham lub znajdujących się na polu „Przestworza”. Potwory, które pojawiają się na obszarze (np. w wyniku spotkania), a następnie zostają z planszy usunięte, nie są brane pod uwagę. Nie bierze się również pod uwagę potworów, które przebywają na Peryferiach.

**Ważne:** Jeśli poziom paniki osiągnie 10, potwory opanowują Arkham – na dalszą część rozgrywki limit potworów przestaje obowiązywać. Patrz „Tor paniki” poniżej.

Jeśli umieszczenie potwora na planszy zwiększyłoby liczbę potworów w Arkham ponad limit potworów, takiego potwora umieszcza się na polu Peryferii. Potwory pozostają na Peryferiach, dopóki to pole nie zostanie zapełnione.

| Liczba graczy | Maksymalna liczba potworów na Peryferiach |
| ------------- | ----------------------------------------- |
| 1             | 7                                         |
| 2             | 6                                         |
| 3             | 5                                         |
| 4             | 4                                         |
| 5             | 3                                         |
| 6             | 2                                         |
| 7             | 1                                         |
| 8             | 0                                         |
