---
layout: ../../layouts/md.astro
title: Original instruction
---
import Notice from '../../components/notice.astro'

Potwory i bramy nie mogą pojawić się na obszarach, które zostały zapieczętowane, nawet, jeśli wynika to z treści jakiejś karty.

Potwory, które pojawiają się w wyniku spotkań (w Arkham lub Innych Światach), nigdy nie pozostają na planszy po rozpatrzeniu danego spotkania. Jeśli Badacz uniknie takiego potwora, jego żeton odkłada się z powrotem do puli potworów (patrz „potwory w czasie spotkań” na stronie 22).

### Brama
Jeśli na obszarze znajduje się brama, Badacz zostaje przez nią wciągnięty do Innego Świata.

Gracz przesuwa znacznik swojej postaci na pierwszy (lewy) obszar Innego Świata wskazanego na żetonie bramy.

Wyjątek: Jeśli Badacz przejdzie przez bramę i powróci do Arkham, otrzymuje znacznik eksploracji (który umieszcza się pod znacznikiem jego postaci). Dopóki taki Badacz pozostaje na obszarze, na którym znajduje się brama, nie będzie przez nią wciągany.

Zamiast tego, może spróbować ją zamknąć lub zapieczętować (patrz „Zamykanie i pieczętowanie bram” na stronach 16-17).

Jeśli Badacz opuści taki obszar zanim zamknie lub zapieczętuje bramę, musi odrzucić znacznik eksploracji.

Jeśli ten sam Badacz powróci na ten obszar w dalszej części rozgrywki, zostanie ponownie wciągnięty przez bramę. Zanim będzie mógł powrócić do Arkham i spróbować zamknąć lub zapieczętować tę bramę, znów będzie musiał rozgrywać Fazy Spotkań w Innych Światach.

**Ważne:** Jeśli Badacz zostanie wciągnięty przez bramę, która pojawiła się w wyniku spotkania (jak na przykład w wyniku działania tekstów kart „Pojawia się brama!” lub „Pojawia się brama i potwór!”) trafia do Innego Świata i zostaje natychmiast zatrzymany.

## Faza IV: Spotkania w Innych Światach

Podczas Fazy Spotkań w Innych Światach każdy z graczy, którego Badacz znajduje się w jednym z takich światów, przeżywa tam spotkanie. Pola Innych Światów zostały oznaczone okrągłymi symbolami w różnych kolorach. Te okręgi nazywa się symbolami spotkań.
Kiedy Badacz przeżywa spotkanie w Innym Świecie, gracz dobiera kartę z talii Bram. Gracz dobiera karty dopóty, dopóki nie wylosuje takiej, której kolor odpowiada jednemu z symboli spotkań Innego Świata, w którym przebywa jego Badacz. Karty, które nie odpowiadają kolorem żadnemu z symboli spotkań gracz odkłada na spód talii Bram.
Kiedy gracz wylosuje kartę, której kolor odpowiada jednemu z symboli spotkań, sprawdza, czy znajduje się na niej ustęp dotyczący tego konkretnego Innego Świata, w którym aktualnie przebywa jego Badacz. Jeśli znajdzie taki ustęp, czyta go na głos i wykonuje akcje wynikające z jego treści. Jeśli go nie znajdzie, odczytuje ustęp „Inne” i wykonuje akcje wynikające z jego treści.
Tekst karty spotkania w Innym Świecie może wskazywać, że pojawił się potwór – w takim wypadku gracz musi go uniknąć (patrz „Unikanie potworów” na stronie 14) lub z nim walczyć (patrz „Walka” na stronie 14). Kiedy gracz wykona wszystkie akcje wymienione na karcie, odkłada ją z powrotem do talii Bram.

Potwory, które pojawiają się w wyniku spotkań (w Arkham lub Innych Światach), nigdy nie pozostają na planszy po rozpatrzeniu danego spotkania. Jeśli Badacz uniknie takiego potwora, jego żeton odkłada się z powrotem do puli potworów (patrz „potwory w czasie spotkań” na stronie 22).

## Faza V: Mity

Podczas Fazy Mitów pierwszy gracz losuje kartę Mitów i wykonuje następujące akcje:

1. Otwiera bramę i wprowadza do gry potwora
2. Umieszcza żeton Wskazówki
3. Porusza potworami
4. Aktywuje zdolność Mitów

Każdą z tych akcji wykonuje się w następujący sposób.

### 1. Otwieranie bram i wprowadzanie do gry potworów
Pierwszy gracz sprawdza lewy, dolny róg karty Mitów – wskazano tam miejsce, w którym siły z innych wymiarów atakują Arkham w tej turze. W zależności od tego, czy na danym obszarze znajduje się znacznik Znaku Starszych Bogów, otwarta brama, czy też żadne z powyższych, może się wydarzyć jedna z trzech rzeczy:

#### A. Na obszarze znajduje się Znak Starszych Bogów
  
Jeśli na obszarze znajduje się Znak Starszych Bogów, nic się nie dzieje. Nie otwiera się żadna brama i nie pojawia się żaden potwór. Znak Starszych Bogów trwale zapieczętował ten obszar – nie mogą się tu już otworzyć żadne nowe bramy.

#### B. Na obszarze znajduje się otwarta brama
Jeśli na obszarze znajduje się już otwarta brama, z każdej obecnie otwartej bramy na planszy wyłania się potwór. Takie zdarzenie nazywa się spotęgowaniem potworów.
Liczba potworów, które pojawią się podczas spotęgowania, jest równa liczbie obecnie otwartych bram lub liczbie graczy (zależnie od tego, która wartość jest większa).
Pierwszy gracz losuje żetony potworów z puli i umieszcza je na obszarach, na których znajdują się bramy. Z każdej bramy powinno się wyłonić tyle samo potworów (na ile to możliwe), a z żadnej bramy nie może wyłonić się ich więcej, niż z bramy, w której nastąpiło spotęgowanie. Jeśli potworów, które mają się wyłonić, jest więcej niż pozwala na to limit potworów (patrz „Limity potworów i Peryferia” na stronie 18), gracze powinni zdecydować, gdzie się pojawią. Gracze muszą podjąć decyzję zanim wylosują żetony z puli potworów. Jeśli gracze nie mogą dojść do porozumienia w tej sprawie, decyzję podejmuje pierwszy gracz.

**Przykład:**
W grze dla 7 graczy na planszy znajdują się 3 otwarte bramy (w Czarnej Jaskini, Budynku naukowym i na Opuszczonej wyspie) i żadnego potwora. Gracze losują kartę Mitów, która wskazuje, że kolejna brama otworzy się w Czarnej Jaskini. Następuje spotęgowanie potworów: gracze losują z puli potworów 7 żetonów, a następnie umieszczają je na otwartych bramach. Muszą je rozdzielić możliwie równo, dlatego każdej z 3 bram przypadną po 2 potwory. Siódmy potwór trafi do Czarnej Jaskini, bowiem tam miało miejsce spotęgowanie. Ostatecznie w Czarnej Jaskini pojawią się 3 potwory, a w pozostałych 2 bramach po 2 potwory.

#### C. Nie ma Znaku Starszych Bogów ani bramy
Jeśli na obszarze nie ma ani otwartej bramy, ani znacznika Znaku Starszych Bogów, otwiera się nowa brama, z której wyłania się potwór. Jeśli zostanie otwarta nowa brama, dochodzi do poniższych zdarzeń (w podanej kolejności):

##### Postęp na torze zagłady

Pierwszy gracz umieszcza żeton zagłady (stroną z okiem ku górze) na pierwszym wolnym miejscu toru zagłady Przedwiecznego.
Jeśli żeton trafi na ostatnie wolne pole toru, Przedwieczny budzi się ze swojego snu – rozpoczyna się ostatni etap rozgrywki (patrz „Budzi się Przedwieczny!” na stronie 20).
Jeśli Przedwieczny się przebudzi, gracze nie muszą kontynuować Fazy Mitów – od razu przechodzą do ostatecznej bitwy.
  
 Należy zwrócić uwagę, że Przedwieczny może się również przebudzić w wyniku otwarcia się zbyt dużej liczby bram (patrz „Budzi się Przedwieczny!” na stronie 20).

<Notice header="Rozpatrywanie karty mitów">
1. **Otwórz bramę i wprowadź do gry potwora**
2. **Umieść żeton Wskazówki**
3. **Przesuń potwory**
4. **Aktywuj specjalną zdolność karty.**

A. Pod tytułem każdej Karty Mitów podano do jakiego rodzaju należy. Karty Mitów dzielimy na Nagłówki, Warunki lub Pogłoski. Każdy z rodzajów wywiera trochę inny wpływ na rozgrywkę – wszystkie typy zostały szczegółowo opisane w dalszej części tej instrukcji.
</Notice>