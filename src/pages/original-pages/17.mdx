---
layout: ../../layouts/md.astro
title: Original instruction
---

# Page 17

posiadanych pieniędzy (zaokrąglając w dół) i zostają zatrzymani. Gracz traci całą następną turę – podczas Fazy Ruchu po prostu ustawia znacznik Badacza pionowo i przesuwa go na główne pole Posterunku Policji. Badacz może normalnie podjąć następną turę.

### ZAGUBIONY W CZASIE I PRZESTRZENI

Każdy Badacz, który zostanie zagubiony w czasie i przestrzeni, zostaje natychmiast przesunięty na pole Zagubiony w Czasie i Przestrzeni. Badacz zostaje zatrzymany – gracz powinien położyć jego znacznik na boku. Gracz traci całą następną turę – podczas Fazy Ruchu po prostu ustawia znacznik Badacza pionowo (pozostaje na polu Zagubiony w Czasie i Przestrzeni). Na początku Fazy Utrzymania następnej tury gracz może przesunąć znacznik swojego Badacza na dowolny obszar lub ulicę Arkham.

### POCHŁONIĘCI BADACZE

W rzadkich sytuacjach Badacz może zostać pochłonięty. Gracz natychmiast traci wszystkie karty (prócz niewydanych trofeów) i tasuje swoją kartę postaci wraz z niewykorzystywanymi kartami postaci Badaczy. Następnie gracz losuje nowego Badacza i przygotowuje jego kartę, tak jakby rozpoczynał nową rozgrywkę (tak jak opisano to w „Przygotowaniu do gry” we wcześniejszej części tej instrukcji). Jeśli jednocześnie Wytrzymałość, jak i Poczytalność Badacza spadną do 0, zostanie on pochłonięty.

Jeśli maksymalna wartość Wytrzymałości lub maksymalna Poczytalność Badacza spadnie do 0, również zostanie on pochłonięty.

### POBŁOGOSŁAWIENI I PRZEKLĘCI BADACZE

Błogosławieństwa i klątwy przedstawiają ingerencję sił wyższych. Badacze mogą zdobyć takie karty w wyniku spotkań lub działania kart pogłosek.

- Gdy Badacz jest pobłogosławiony, uzyskuje sukcesy na wynikach „4”, „5” lub „6”.
- Gdy Badacz jest przeklęty, uzyskuje sukcesy jedynie na wyniku „6”.

Badacz nigdy nie może być pobłogosławiony i przeklęty w tym samym czasie. Jeśli pobłogosławiony Badacz zostanie przeklęty, należy po prostu odrzucić Błogosławieństwo. Jeśli przeklęty Badacz zostanie pobłogosławiony, należy po prostu odrzucić Klątwę. Podobnie, Badacz nigdy nie może posiadać więcej niż jednego Błogosławieństwa lub Klątwy na raz.

### ZAMYKANIE I PIECZĘTOWANIE BRAM

Bramy międzywymiarowe otwierają się na obszarze całego Arkham. Badacze będą próbować je zamknąć lub zapieczętować.

#### ZAMYKANIE BRAM

Zanim Badacz będzie mógł zamknąć bramę, będzie musiał zwiedzić Inny Świat, do którego ta prowadzi, a następnie powrócić do Arkham. Kiedy Badacz powróci z Innego Świata, gracz powinien umieścić pod jego znacznikiem znacznik eksploracji. Pozwala to Badaczowi podjąć próbę zniszczenia lub zamknięcia bramy podczas następnej Fazy Spotkań w Arkham. Jeśli z jakiegokolwiek powodu Badacz opuści obszar, na którym znajduje się brama, gracz będzie zmuszony odrzucić znacznik eksploracji – Badacz przegapił swoją okazję. Jeśli będzie chciał zamknąć daną bramę, będzie musiał przez nią przejść jeszcze raz.

Jeśli podczas Fazy Spotkań w Arkham Badacz przebywa na obszarze, na którym znajduje się brama, i posiada znacznik eksploracji, będzie mógł próbować zamknąć tę bramę. Badacz musi zdecydować się na wykonanie testu Wiedzy lub testu Waleczności, biorąc...

### PIECZĘTOWANIE BRAM

#### A: PRZY UŻYCIU ŻETONÓW WSKAZÓWEK

Aby zapieczętować bramę przy użyciu żetonów Wskazówek gracz musi:

1. Zdać test potrzebny do zamknięcia bramy.
2. Wydać 5 żetonów Wskazówek.
3. Wziąć żeton bramy jako trofeum.
4. Wziąć 1 żeton Znaku Starszych Bogów ze stosu niewykorzystywanych żetonów i umieścić go na obszarze, na którym zapieczętowano właśnie bramę.

#### B: PRZY UŻYCIU ZNAKÓW STARSZYCH BOGÓW

Aby zapieczętować bramę przy użyciu Znaków Starszych Bogów gracz musi:

1. Odłożyć kartę Znaku Starszych Bogów do pudełka (gracz nie musi wykonywać testu, aby zamknąć bramę).
2. Wziąć żeton bramy jako trofeum.
3. Wziąć 1 żeton zagłady z toru zagłady Przedwiecznego i umieścić go (stroną ze Znakiem Starszych Bogów) na obszarze, na którym zapieczętowano właśnie bramę. W efekcie zmniejsza to obecny poziom zagłady na torze o 1.
