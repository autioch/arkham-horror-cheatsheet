---
layout: ../../layouts/md.astro
title: Original instruction
---

# Page 6

**Faza I: Utrzymanie**

Podczas Fazy Utrzymania każdy z graczy wykona w podanej kolejności poniższe akcje:

1. **Odwrócenie wyczerpanych kart**
   Niektóre z kart ulegają wyczerpaniu kiedy gracz z nich korzysta (są zakrywane na pozostałą część tury). Na początku Fazy Utrzymania takie karty przestają być wyczerpane – gracze z powrotem je odkrywają. Ważne, aby gracze pamiętali, że mogą korzystać z kart odkrytych, natomiast nie mogą używać kart już zakrytych, dopóki nie zostaną odwrócone podczas następnej Fazy Utrzymania.
   _Przykład:_ Podczas poprzedniej tury Tomek (grający Harveyem Waltersem) rzucił zaklęcie Deformacji, co zmusiło go do zakrycia tej karty. Podczas Fazy Utrzymania Tomek ponownie odkrywa kartę zaklęcia Deformacji. Teraz ponownie może jej użyć.

2. **Akcje utrzymania**
   Kiedy wszyscy gracze odwrócą już swoje wyczerpane karty, powinni przejrzeć swoje karty Badaczy, aby sprawdzić czy na którejś z nich nie znajdują się akcje utrzymania. Każdy z graczy musi co turę wykonać wszystkie akcje utrzymania, które znajdują się na posiadanych przez niego kartach. Gracz może wykonać swoje akcje utrzymania w dowolnej kolejności. Gracze nie wykonują rzutu utrzymania za karty Błogosławieństw, Klątw, pożyczek bankowych i Honorarium podczas pierwszej Fazy Utrzymania po ich zdobyciu.
   _Przykład:_ Tomek przegląda swoje karty i znajduje pośród nich Honorarium, które wymaga akcji utrzymania. Najpierw Tomek otrzymuje 2$ za swoje Honorarium – ze stosu żetonów pieniędzy pobiera odpowiednie żetony. Kiedy już to zrobi, musi wykonać rzut utrzymania, aby przekonać się, czy uda mu się zatrzymać Honorarium do następnej tury.

### 3. Dostosowywanie umiejętności

Wreszcie, każdy z graczy może teraz dostosować swoje umiejętności do zaistniałych potrzeb. Dostosowywanie umiejętności polega na przestawieniu trzech suwaków umieszczonych na karcie postaci podczas przygotowania do gry. Procedura dostosowywania umiejętności, jak również ogólny opis działania suwaków, zostały wyjaśnione na rysunku poniżej.

_Wyjątek:_ Podczas przygotowania do gry gracze mogą umieścić swoje suwaki na dowolnych z czterech pól trzech torów umiejętności. To początkowe ustawienie ignoruje zasady dotyczące liczby możliwych pól, o które gracz może co turę przesuwać suwaki.

### Faza II: Ruch

Podczas Fazy Ruchu każdy z graczy, w zależności od tego gdzie się znajduje (Arkham lub Inny Świat), wykona jedną z dwóch poniższych akcji ruchu (patrz „Opis planszy” na stronie 21): Ruch w Arkham lub Ruch w Innych Światach

Poniżej opisano oba rodzaje ruchu.

**Ruch w Arkham:**
Jeśli Badacz gracza znajduje się w Arkham (jego znacznik znajduje się w części planszy przedstawiającej miasteczko), otrzymuje tyle punktów ruchu ile wynosi jego obecna Szybkość (jej wartość można znaleźć na karcie postaci Badacza). Gracz może wydać punkt ruchu, aby przesunąć znacznik swojego Badacza z jednego pola planszy na drugie. Ruch jest możliwy zawsze, kiedy oba pola łączy na planszy żółta linia.

Jeden punkt ruchu pozwala Badaczowi na następujące manewry: ruch pomiędzy obszarem, a ulicą, ruch pomiędzy jedną ulicą, a drugą ulicą, i wreszcie ruch pomiędzy ulicą, a obszarem. Obszary to okrągłe ilustracje znajdujące się w części planszy przedstawiającej Arkham. Ulice to prostokątne ramki, które znajdują się na planszy (np. Uniwersytetu Miskatonic albo Rivertown). Każdej dzielnicy odpowiada jedna ulica.

**Unikanie potworów:**
Obszary i ulice, po których grasują potwory, mogą wpływać na ruch Badaczy. Za każdym razem, kiedy Badacz będzie próbował opuścić obszar lub ulicę, na której znajduje się jeden lub więcej potworów, będzie zmuszony walczyć albo uniknąć każdego z nich z osobna (Więcej informacji na temat można znaleźć w akapitach „Unikanie potworów” i „Walka” na stronie [...]

### DOSTOSOWYWANIE UMIEJĘTNOŚCI

Podczas Fazy Utrzymania gracz może dostosować umiejętności swojej postaci do zaistniałej sytuacji. Skupienie odzwierciedla podzielność uwagi postaci i jej zdolność do wykonywania kilku czynności na raz. Wartość Skupienia określa liczbę pól, o które gracz może co turę przesunąć swoje suwaki umiejętności.

**Przykład 1:**
Amanda posiada Skupienie równe 3. Pozwala jej to przesunąć swoje suwaki o maksymalnie 3 pola co turę. Podczas tej tury Amanda przesuwa swój suwak Szybkość/Skradanie się o 2 pola w prawo. Następnie, ostatnim punktem Skupienia, przesuwa swój suwak Wiedza/Szczęście o 1 pole w lewo.

**Przykład 2:**
Podczas tej tury Amanda decyduje się przesunąć swój suwak Walka/Wola o 3 pola w prawo. Nie posiada już więcej punktów Skupienia, więc podczas tej tury nie przesunie już żadnego z pozostałych dwóch suwaków.

Gracze powinni uważać, w jaki sposób dostosowują swoje umiejętności, zwłaszcza, jeśli ich postacie posiadają niskie Skupienie. Jeśli gracz ustali swe umiejętności zbyt jednostronnie, w krytycznym momencie może się okazać nieprzygotowanym do stawienia czoła wyzwaniu.
