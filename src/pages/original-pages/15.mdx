---
layout: ../../layouts/md.astro
title: Original instruction
---
import Notice from '../../components/notice.astro'


### Walka lub ucieczka

Teraz gracz musi zdecydować: Czy spróbuje ucieczki czy też będzie walczyć z potworem.

#### A. Ucieczka

Badacz stara się uciec przed potworem wykonując test uników opisany w akapicie „Unikanie potworów” we wcześniejszej części tej instrukcji. Jeśli test mu się powiedzie, umyka potworowi, a walka natychmiast się kończy. Jeśli test mu się nie powiedzie, potwór zada mu obrażenia, a walka będzie ciągnąć się dalej (patrz „Obrażenia” poniżej).

#### B. Walka

Jeśli Badacz zamierza walczyć z potworem, wykonuje test walki. Test walki to test umiejętności oparty o wartość Waleczności Badacza. Test Waleczności zostaje zmodyfikowany o wartość walki potwora (można ją znaleźć w prawym dolnym rogu strony walki żetonu potwora). Trudność testu przerażenia jest równa żywotności potwora (żywotność jest równa liczbie ‘kropel krwi’, znajdujących się u dołu żetonu potwora po stronie strony walki).

Jeśli Badacz zda test walki, pokonuje potwora. Gracz usuwa żeton potwora z planszy i kładzie go przed sobą – to jego trofeum za zabitego potwora. Jeśli test się nie powiedzie, potwór zadaje Badaczowi obrażenia (patrz „Obrażenia” poniżej).

**Przykład:** Pete Włóczęga, któremu nie powiódł się test przerażenia, decyduje się walczyć z Gwiezdnym Pomiotem. Waleczność Pete’a wynosi 6, a wartość walki Gwiezdnego Pomiotu –3. Pete rzuca 3 kośćmi. Żywotność Gwiezdnego Pomiotu wynosi 3 (to trudność testu walki) – aby pokonać Gwiezdnego Pomiotu Pete musi uzyskać sukces na każdej z kości. Jeśli mu się to uda, zabierze żeton Gwiezdnego Pomiotu z planszy i umieści go przed sobą (jako trofeum za potwora). Jeśli mu się nie powiedzie, Gwiezdny Pomiot zada mu obrażenia.

**Ważne:** Jeśli żywotność potwora wynosi więcej niż 1, częściowy sukces podczas testu walki nie wywiera żadnego efektu. Potwór musi zostać całkowicie pokonany w jednym teście walki albo wszystkie wyrzucone przez gracza sukcesy są pomijane.

### Obrażenia

Za każdym razem, kiedy Badaczowi nie powiedzie się test uników lub walki, potwór zada mu obrażenia. Ilość obrażeń, które zadaje potwór, znajduje się pod jego wartością walki. Badacz traci tyle Wytrzymałości ile otrzyma obrażeń. Gracz odrzuca odpowiednią liczbę żetonów Wytrzymałości ze swojej karty postaci Badacza. Badacz, którego Wytrzymałość spadnie do zera zostaje ogłuszony (patrz strona 16).

Warto zwrócić uwagę, że niektóre potwory posiadają zdolności, które do zadawanych obrażeń mogą dołączyć jakieś specjalne efekty. Na przykład, Skrzydlate Dziecię Nocy zamiast zadawać obrażenia wrzuca Badacza do najbliższej otwartej bramy. Jeśli po zakończeniu tej czynności Badacz pozostaje przytomny i zdrowy na umyśle, i nadal znajduje się na tym samym polu co potwór, starcie trwa dalej. Gracz przechodzi od razu do punktu 2, Walka lub ucieczka, i kontynuuje walkę dopóki ta nie zostanie rozstrzygnięta.

**Przykład:** Pete’owi nie powiódł się test walki, dlatego Gwiezdny Pomiot zadaje mu obrażenia. Gwiezdny Pomiot zadaje 3 obrażenia, dlatego Pete traci trzy żetony Wytrzymałości. Posiniaczony, poraniony i odrobinę bardziej szalony, Pete przygotowuje się do kolejnej rundy walki.

<Notice header="Walka">

**Przykład:** Amanda zdecydowała się walczyć ze Starszą Istotą. Pierwszą czynnością, którą musi wykonać jest test przerażenia. Wartość jej Woli wynosi 2, ale wartość przerażania Starszej Istoty (A) wynosi –3, co sprowadza ją do –1, czyli automatycznej porażki. Amanda traci 2 punkty Poczytalności, tak jak wskazano to na żetonie Starszej Istoty pod wartością przerażania.

Zakładając, że utrata Poczytalności nie spowodowała u Amandy obłędu, może ona teraz wykonać test walki i spróbować pokonać Starszą Istotę. Wartość jej Waleczności wynosi 3, a wartość walki Starszej Istoty (B) wynosi +0, co oznacza, że podczas testu Amanda będzie rzucać 3 kośćmi. Potwór posiada żywotność równą 2, dlatego Amanda musi uzyskać przynajmniej 2 sukcesy, aby go pokonać. Trzymając kciuki, gracz rzuca kośćmi i uzyskuje następujący wynik: „5” i „6” to sukcesy – Amanda uzyskała wymaganą liczbę sukcesów i pokonała Starszą Istotę. Gracz bierze żeton jako trofeum.

Jeśli test walki by się nie powiódł, Starsza Istota zadałaby Amandzie 1 punkt obrażeń oraz zmusiłaby ją do utraty 1 wybranej Broni lub Zaklęcia. Amanda musiałaby następnie stoczyć kolejną rundę walki lub spróbować uciec. Nie musiałaby natomiast wykonywać kolejnego testu przerażenia, bowiem podczas tej walki wykonała już jeden taki test.
</Notice>