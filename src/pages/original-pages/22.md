---
layout: ../../layouts/md.astro
title: Original instruction
---

# Page 21

znajdowali się na tym samym obszarze (patrz „Wymiana ekwipunku” w dalszej części tej instrukcji).

# 2. Atak Badaczy

Teraz, począwszy od pierwszego gracza i kontynuując zgodnie z kierunkiem ruchu wskazówek zegara, każdy gracz, którego Badacz nadal bierze udział w bitwie, może wykonać test walki przeciwko Przedwiecznemu (modyfikując go o wartość walki Przedwiecznego).

W przeciwieństwie do normalnej walki, Przedwiecznego nie da się pokonać pojedynczym atakiem. Zamiast tego, gracze powinni prowadzić zapis sukcesów, które Badacze uzyskali podczas ataków na Przedwiecznego (patrz „testy umiejętności” na stronie 13). Sukcesy uzyskane w tych atakach należy zsumować – każdy kolejny gracz dodaje swoje sukcesy do sukcesów swoich poprzedników.

W momencie, w którym gracze zgromadzą liczbę sukcesów równą lub wyższą od liczby graczy (wliczając w to tych graczy, którzy zostali wyeliminowani z rozgrywki), usuwają jeden żeton zagłady z toru zagłady Przedwiecznego. Jednocześnie, gracze powinni odliczyć tyle samo sukcesów od liczby łącznie uzyskanych sukcesów. W momencie, w którym gracze usuną ostatni żeton zagłady z karty Przedwiecznego, Badaczom udaje się go pokonać – wygrywają! Patrz „Zakończenie rozgrywki” na stronie 12.

## 3. Atak Przedwiecznego

Kiedy wszyscy gracze (z wyjątkiem graczy wyeliminowanych) wykonają po jednym teście walki przeciwko Przedwiecznemu, przychodzi czas na atak Przedwiecznego. Rodzaj ataku zależy od Przedwiecznego, ale wszystkie są niezwykle groźne.

Na przykład, Hastur zmusza wszystkich Badaczy do wykonywania coraz trudniejszych testów Woli lub (w przypadku porażki) utraty Poczytalności. Każdy Badacz, którego Poczytalność lub Wytrzymałość spadnie w wyniku ataku Przedwiecznego do 0 zostanie pochłonięty.

Jeśli Badacz został pochłonięty podczas ostatecznej bitwy z Przedwiecznym, gracz, który go prowadził, zostaje wyeliminowany z rozgrywki (tzn. gracz nie losuje nowej postaci). Jeśli wszyscy Badacze zostali pochłonięci, Przedwieczny wydostaje się na świat – a gracze przegrywają.

Kiedy gracze rozpatrzą atak Przedwiecznego przeciwko każdemu z Badaczy, rozpoczyna się nowa runda. Bitwa toczy się w ten sposób do momentu, w którym Badacze nie pokonają Przedwiecznego lub wszyscy nie zostaną pochłonięci.

# Pozostałe zasady

Poniżej opisano pozostałe zasady, które uzupełniają reguły Horror w Arkham i powinny wyjaśnić wszystkie wątpliwości.

## ODRZUCANIE KART

- Kiedy gracz odrzuca kartę, odkłada ją, zakrytą, na spód odpowiedniej talii.
- Gracze tasują talie tylko wtedy, kiedy karta, którą wylosowali, nakazuje im to zrobić.
- Wyjątek stanowią talie Obszarów: talię Obszarów należy potasować za każdym razem, kiedy gracz ma pociągnąć z niej kartę. Gracz, który ciągnie kilka kart z talii Obszarów, robi to bezpośrednio, jedna po drugiej, nie tasując talii pomiędzy pociągnięciami.

## SPECJALNE WŁAŚCIWOŚCI OBSZARÓW

- Niektóre obszary planszy posiadają specjalne właściwości. Kiedy gracz wkroczy na taki obszar, może skorzystać ze specjalnej właściwości obszaru zamiast odbywać tam spotkanie.
- Jeśli na obszarze znajduje się otwarta brama, Badacz nie może skorzystać ze specjalnej właściwości obszaru.
- Przykład: Budynek naukowy posiada właściwość: Autopsja. Dzięki tej właściwości Badacz może wymieniać trofea za potwory na żetony Wskazówek. Badacz, który znajduje się w Budynku naukowym, może skorzystać z tej właściwości zamiast odbywać tam spotkanie. Badacz nie mógłby skorzystać z tej właściwości, gdyby w Budynku naukowym znajdowała się otwarta brama.

## POTWORY PODCZAS SPOTKAŃ

- Wiele spotkań w Arkham i w Innych Światach polega na pojawieniu się potwora.
- Aby rozpatrzyć takie spotkanie, gracz musi wylosować żeton potwora z puli, a następnie rozstrzygnąć sytuację w normalny sposób (tzn. Badacz może spróbować uniknąć potwora albo z nim walczyć).
- Bez względu na wynik spotkania, taki potwór nigdy nie pozostaje na planszy.
- Po rozstrzygnięciu spotkania (bez względu na to, czy Badacz uniknął potwora, został ogłuszony czy też popadł w obłęd) jego żeton powinien zostać odrzucony z powrotem do puli.
- Wyjątek stanowi sytuacja, w której Badacz pokona potwora – w takim wypadku gracz może wziąć jego żeton jako trofeum (chyba, że co innego wynika z jego zdolności specjalnej).
- Wiele spotkań polega na pojawieniu się bramy i potwora. W takim wypadku zarówno brama, jak i potwór pozostaną na planszy.

# LIMITY KART SPECJALNYCH

W większości wypadków gracz nigdy nie może posiadać na raz więcej niż jednej karty specjalnej danego rodzaju. Zasada ta dotyczy Honorariów, pożyczek bankowych, kart Członkowstwa Loży Srebrnego Świtu oraz kart Błogosławieństwa/Klątwy.

# WYDAWANIE PIENIĘDZY

Często Badacze będą mogli zakupić dany przedmiot za „wskazaną cenę” lub „o 1$ więcej niż wynosi wskazana cena”. Wskazana cena przedmiotu zawsze znajduje się w prawym, dolnym rogu karty. Gracz kupuje dany przedmiot po prostu odrzucając wskazaną liczbę żetonów pieniędzy.

# WYDAWANIE TROFEÓW

Na planszy znajduje się kilka obszarów, które pozwalają graczom wymieniać zgromadzone trofea za bramy lub trofea za potwory. Na przykład, w Rzecznych dokach gracz może sprzedawać trofea za potwory lub bramy za 5$. Wszystkie trofea za potwory wydane w ten sposób wracają do puli potworów, zaś trofea za bramy wracają do puli żetonów bram.
