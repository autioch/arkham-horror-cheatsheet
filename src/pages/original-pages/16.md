---
layout: ../../layouts/md.astro
title: Original instruction
---

# Page 16

### BROŃ I ZAKLĘCIA W WALCE

Badacze mogą uzyskać przewagę w walce, jeśli będą posługiwać się bronią lub zaklęciami. Największą zaletą broni jest fakt, że zapewnia automatyczne premie do testów Walki – aby z niej korzystać nie trzeba wykonywać dodatkowych testów umiejętności. Większość broni zapewnia jednak fizyczne premie do walki, które nie mają wpływu na wiele potworów pochodzących z Mitów. Zaklęcia zapewniają magiczne premie do walki i działają przeciwko niemal każdemu potworowi w Horror w Arkham. Badacz musi skutecznie rzucić zaklęcie, aby czerpać zapewniane przez nie korzyści (patrz ”Rzucanie zaklęć” poniżej). Jeśli Badaczowi nie uda się rzucić zaklęcia, nie zapewni mu ono żadnej premii w walce. Innymi słowy, zaklęcia są potężniejsze i bardziej uniwersalne, ale nie są tak niezawodne jak broń.

#### Limit broni i zaklęć

Istnieje określona liczba broni i zaklęć, z których Badacz może korzystać na raz. Ten limit został przedstawiony w postaci symboli ‘dłoni’, które znajdują się w lewym dolnym rogu każdej karty broni lub zaklęcia. Każdy Badacz może w danym momencie korzystać z dowolnej kombinacji broni i zaklęć (łącząc zapewniane przez nie premie), o ile łącznie ich karty posiadają dwa lub mniej symboli dłoni. Warto pamiętać, że zaklęcie wymaga określonej liczby dłoni (znajdujących się na karcie), nawet jeśli Badaczowi nie uda się go rzucić.

Zaklęcie lub broń zapewnia daną premię dopóty, dopóki Badacz przeznacza na korzystanie z niej odpowiednią liczbę dłoni (nawet, jeśli na karcie napisano, że jej efekt utrzymuje się do końca walki). W kolejnych rundach walki gracz może zdecydować się na zmianę broni/zaklęć, ale powinien pamiętać, że dana broń/zaklęcie przestaje działać natychmiast z chwilą, w której gracz ją „wypuści”. Podobnie, zaklęcia, które ulegają odwróceniu po tym jak zostały wyczerpane (na przykład na początku każdej rundy walki podczas ostatecznej bitwy), przestają działać i muszą zostać ponownie rzucone.

**Przykład:** Przed spotkaniem z Gwiezdnym Pomiotem Pete Włóczęga zdobył trochę ekwipunku i pomocne zaklęcie. Postanawia skorzystać ze swojej automatycznej .45tki (broń, która zapewnia mu fizyczną premię do walki +4 i zajmuje jedną dłoń) i Uśmiercenia (zaklęcie, które, jeśli zostanie rzucone z powodzeniem, zapewnia mu magiczną premię do walki +6 i zajmuje jedną dłoń). Pete’owi udaje się rzucić Uśmiercenie. Razem automatyczna .45tka i zaklęcie zapewniają mu w sumie premię +10 (+4 za broń, +6 za zaklęcie). Wraz z wartością Waleczności Pete’a (która wynosi 6) daje to w sumie 16 kości podczas testu Walki. Biorąc pod uwagę wartość walki Gwiezdnego Pomiotu (która wynosi –3), Pete będzie rzucał 13 kośćmi, na których musi uzyskać 3 sukcesy (Gwiezdny Pomiot posiada 3 punkty żywotności).

### Rzucanie zaklęć

W celu skorzystania z zaklęcia Badacz musi je najpierw skutecznie rzucić. Każde zaklęcie posiada modyfikator rzucania, większość z nich posiada też koszt w punktach Poczytalności. Aby rzucić zaklęcie Badacz musi wydać odpowiednią liczbę punktów Poczytalności, a następnie zdać test zaklęcia. Jeśli Badacz musi ponieść koszt w Poczytalności, gracz po prostu usuwa z karty postaci odpowiednią liczbę żetonów Poczytalności.

Gracze muszą zawsze zapłacić koszt zaklęcia, nawet jeśli Badaczowi nie powiedzie się później test zaklęcia. Test zaklęcia to test umiejętności oparty o wartość Wiedzy Badacza, z uwzględnieniem modyfikatora rzucania danego zaklęcia. Jeśli test zaklęcia się nie powiedzie, nic się nie dzieje. Jeśli test się powiedzie, zaklęcie wywołuje zamierzony efekt.

**Przykład:** Harvey Walters próbuje rzucić Uzdrowienie, zaklęcie, które posiada modyfikator rzucania +1 i koszt w Poczytalności 1. Najpierw Harvey ponosi koszt, a następnie wykonuje test Wiedzy (+1). Obecnie wartość jego Wiedzy wynosi 4, dlatego rzuca 5 kośćmi i uzyskuje 2 sukcesy. Uzdrowienie zadziałało. Efekt zaklęcia pozwala Harveyowi na odzyskanie tylu punktów Wytrzymałości ile wyrzucił sukcesów, w tym wypadku 2.

### Stan Badacza

W tej części zasad opisano różne czynniki, które mogą mieć wpływ na Badacza w trakcie rozgrywki.

#### POCZYTALNOŚĆ I WYTRZYMAŁOŚĆ

Badacz rozpoczyna grę z tyloma punktami Poczytalności i Wytrzymałości, ile wskazano na jego karcie postaci. Te dwie wartości przedstawiają maksymalną Poczytalność i Wytrzymałość Badacza. W trakcie rozgrywki Badacz może tracić Poczytalność i Wytrzymałość, ale ich wartość nigdy nie może przekroczyć wskazanego na karcie postaci maksimum.

#### Obłąkany w Arkham

Jeśli Poczytalność Badacza spadnie do 0 podczas jego pobytu w Arkham, staje się on tymczasowo obłąkany. Taki Badacz musi natychmiast odrzucić połowę posiadanych przedmiotów i połowę żetonów Wskazówek (zaokrąglając w dół), a także wszystkie posiadane Honoraria. Następnie gracz przesuwa znacznik swojego Badacza na obszar Przytułku w Arkham. Badacz odzyskuje jeden punkt Poczytalności (gracz kładzię jeden żeton Poczytalności na karcie postaci), a podczas tej tury nie będzie miał już żadnych spotkań. Badacz może normalnie podjąć następną turę.

#### Nieprzytomny w Arkham

Jeśli Wytrzymałość Badacza spadnie do 0 podczas jego pobytu w Arkham, zostaje on ogłuszony. Taki Badacz musi natychmiast odrzucić połowę posiadanych przedmiotów i połowę żetonów Wskazówek (zaokrąglając w dół), a także wszystkie posiadane Honoraria. Następnie gracz przesuwa znacznik swojego Badacza na obszar Szpitala Św. Marii. Badacz odzyskuje jeden punkt Wytrzymałości (gracz kładzie jeden żeton Wytrzymałości na karcie postaci), a podczas tej tury nie będzie miał już żadnych spotkań. Badacz może normalnie podjąć następną turę.

### Obłąkany lub nieprzytomny w Innym Świecie

Jeśli Wytrzymałość lub Poczytalność Badacza spadnie do 0 podczas jego pobytu w Innym Świecie, zagubi się on w czasie i przestrzeni. Taki Badacz musi natychmiast odrzucić połowę posiadanych przedmiotów i połowę żetonów Wskazówek (zaokrąglając w dół), a także wszystkie posiadane Honoraria. Badacz odzyskuje po jednym punkcie Wytrzymałości i Poczytalności. Następnie gracz przesuwa znacznik swojego Badacza na pole Zagubiony w Czasie i Przestrzeni i umieszcza go na boku, aby zaznaczyć, że Badacz został zatrzymany (patrz „Zagubiony w Czasie i przestrzeni” na następnej stronie).

**Ważne:** Sumując przedmioty przed ich odrzuceniem, należy policzyć wszystkie Przedmioty Powszechne, Przedmioty Unikatowe i Zaklęcia. Co więcej, Rewolwer zastępcy szeryfa i Wóz patrolowy są traktowane jak przedmioty. Podczas sumowania kart przedmiotów nie bierze się pod uwagę Sprzymierzeńców, Umiejętności i pozostałych kart.

### ZATRZYMANI BADACZE

Badacz, którego znacznik leży na boku został zatrzymany. Podczas Fazy Ruchu zatrzymani Badacze nie otrzymują punktów ruchu i nie poruszają się. Zamiast tego, podczas swojej Fazy Ruchu gracz powinien ustawić znacznik Badacza w pozycji pionowej, aby zaznaczyć, że nie jest on już zatrzymany.

### ARESZTOWANI BADACZE

Niektóre spotkania mogą się zakończyć aresztowaniem Badacza i odwiezieniem go na Posterunek Policji. Jeśli tak się stanie, gracz powinien umieścić znacznik swojego Badacza w Więziennej celi (a nie na głównym obszarze Posterunku Policji). Aresztowani Badacze tracą połowę
