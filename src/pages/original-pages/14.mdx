---
layout: ../../layouts/md.astro
title: Original instruction
---
import Notice from '../../components/notice.astro'


## Unikanie potworów

Za każdym razem, kiedy Badacz będzie starał się opuścić pole, na którym znajduje się potwór lub zakończy ruch na takim polu, będzie musiał albo uniknąć potwora, albo z nim walczyć.

Badacz może spróbować uniknąć potwora wykonując test uników. Test uników to test umiejętności oparty o wartość Skradania się Badacza. Test uników zostaje zmodyfikowany o wartość czujności potwora (można ją znaleźć w prawym górnym rogu strony ruchu żetonu potwora). Trudność testu uników zawsze wynosi 1, chyba, że specjalna zdolność potwora wskazuje na co innego.

Jeśli Badaczowi uda się test uników, wymknie się potworowi i może kontynuować swoją turę, czy byłby to ruch czy też interakcja z polem, na którym się znajduje. Jeśli test się nie powiedzie, potwór natychmiast zadaje Badaczowi obrażenia i rozpoczyna walkę (patrz „Walka” w dalszej części tej instrukcji).

**Przykład:** Pete Włóczęga rusza się z Dzielnicy Handlowej na Northside, gdzie czeka już na niego Gwiezdny Pomiot. Pete chce poruszyć się dalej, do Antykwariatu, musi więc uniknąć Gwiezdnego Pomiotu. Obecna wartość Skradania się Pete’a to 4, natomiast Czujność Gwiezdnego Pomiotu wynosi –1. Pete rzuca 3 kośćmi, licząc chociaż na jeden sukces. Jeśli test mu się powiedzie, uniknie potwora i będzie mógł kontynuować ruch. Jeśli nie, Gwiezdny Pomiot zada mu 3 punkty obrażeń (Pete straci 3 punkty Wytrzymałości) i wda się z nim w walkę.

Badacz może zdecydować się pozostać na polu, na którym znajduje się potwór, którego właśnie uniknął. W takim wypadku po prostu pozostaje w miejscu, nie musi natomiast wdawać się z potworem w walkę podczas tej fazy. Taki Badacz może przejść przez bramę, która znajduje się na obszarze zajętym przez potwory, których zdołał uniknąć. W ten sposób Badacz mógłby uniknąć potworów podczas Fazy Ruchu i przejść przez bramę podczas Fazy Spotkań w Arkham.

**Przykład:** Jeśli Pete’owi z poprzedniego przykładu udałoby się uniknąć Gwiezdnego Pomiotu, mógłby zdecydować się pozostać na ulicy Northside nie podejmując walki z potworem. Podczas następnej Fazy Ruchu byłby ponownie zmuszony zmierzyć się z Gwiezdnym Pomiotem (uniknąć go lub walczyć z nim).

Jeśli na danym polu znajduje się więcej niż jeden potwór, Badacz musi uniknąć każdego z nich co turę (w wybranej przez siebie kolejności). Jeśli nie uda mu się uniknąć jednego z takich potworów, otrzyma od niego obrażenia i wda się z nim w walkę. Jeśli pokona takiego potwora, nadal będzie zmuszony walczyć lub unikać potworów, które znajdują się na jego polu, a z którymi nie przyszło mu się jeszcze zmierzyć podczas tej tury. Jeśli Badaczowi nie powiedzie się chociaż jednej test uników w turze, jego ruch dobiega końca (bez względu na sukces następnych testów uników).

**Przykład:** Jeśli Gwiezdnemu Pomiotowi z powyższego przykładu towarzyszyłby Shoggoth, Pete chcąc dotrzeć do Antykwariatu musiałby uniknąć obu z nich. Jeśli Pete zdecyduje się wpierw unikać Gwiezdnego Pomiotu i nie powiedzie mu się test uników, nie będzie mógł się już poruszać podczas tej tury. Jeśli uda mu się pokonać Gwiezdnego Pomiotu, i tak będzie musiał walczyć lub uniknąć Shoggotha.

Czasem potwory pojawią się w wyniku działania spotkania (w Arkham lub Innym Świecie). Badacz może ich unikać w normalny sposób. Takie potwory nigdy nie pozostają na planszy po zakończeniu spotkania. Jeśli Badacz uniknie takiego potwora, jego żeton natychmiast wraca do puli potworów.

## Walka

Prędzej czy później każdy Badacz będzie musiał stawić czoło swojemu strachowi i zmierzyć się z istotami z Mitów. Za każdym razem, kiedy Badacz wda się w walkę z potworem, należy wykonać poniższe czynności (w podanej kolejności).

### Test przerażenia

Po pierwsze, obca natura istot rodem z Mitów może przytłoczyć umysł Badacza. Odwzorowano to poprzez test przerażenia. Test przerażenia to test umiejętności oparty o wartość Woli Badacza. Test przerażenia zostaje zmodyfikowany o wartość przerażania potwora (można ją znaleźć w lewym dolnym rogu strony walki żetonu potwora). Trudność testu przerażenia zawsze wynosi 1, chyba, że specjalna zdolność potwora wskazuje na co innego.

Jeśli Badaczowi powiedzie się test przerażenia, nic się nie dzieje. Jeśli test się nie powiedzie, Badacz traci tyle Poczytalności, ile wskazano pod wartością przerażania potwora. Gracz odrzuca odpowiednią liczbę żetonów Poczytalności ze swojej karty postaci Badacza. Badacz, którego Poczytalność spadnie do zera staje się obłąkany (patrz strona 16).

**Przykład:** Pete Włóczęga nie zdołał uniknąć Gwiezdnego Pomiotu, dlatego musi teraz wykonać test przerażenia. Wola Pete’a wynosi obecnie 3, ale Gwiezdny Pomiot posiada wartość przerażania równą –3 – to oznacza, że Pete nie otrzyma żadnych kości i automatycznie nie powiedzie mu się test przerażenia. Pete traci 2 żetony Poczytalności, tak, jak wskazano to pod wartością przerażania potwora. Gracz usuwa z karty swojej postaci 2 żetony Poczytalności.

Jeśli w jakiś sposób udałoby mu się zdać test przerażenia, nic by mu się nie stało.

Bez względu czy test się powiedzie, Badacz musi wykonać tylko jeden test przerażenia na walkę (z danym potworem). Jeśli Badacz uniknie potwora, w ogóle nie będzie musiał wykonywać testu przerażenia.

<Notice header="Unikanie potworów">
**Przykład 1:** Amanda rusza się z Lasu na ulicę Uptown, gdzie czeka na nią Dhole. Amanda chce ruszyć się dalej, na ulicę Southside, będzie więc musiała wykonać test uników. Aktualnie wartość jej Skradania się wynosi 2, a Czujność Dhole’a –1, dla-tego Amanda będzie rzucać 1 kością.

**Przykład 1A:** Jeśli Amandzie nie uda się test uników, Dhole natychmiast zada jej obraże-nia – Amanda straci 4 punkty Wytrzymałości. Jeśli nadal będzie przytomna, będzie zmu-szona wykonać test przerażenia, a jeśli przetrwa i to, stanie przed wyborem: walczyć z Dholem czy spróbować ucieczki. Nawet jeśli uda się jej w jakiś sposób pokonać Dhole’a, jej ruch kończy się w tym miejscu.

**Przykład 1B:** Jeśli Amandzie powiedzie się test uników, uda jej się prześlizgnąć obok Dhole’a i będzie mogła kontynuować swój ruch dalej. Na obrazku powyżej rusza na ulicę Southside.
</Notice>