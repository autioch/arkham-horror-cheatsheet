---
layout: ../../layouts/md.astro
title: Original instruction
---
import Notice from '../../components/notice.astro'

i opisuje wydarzenie, które może mieć wpływ na Badaczy. Większość kart Mitów wskazuje również obszar, na którym pojawi się żeton Wskazówki.

### Żetony Potworów
Żetony potworów przedstawiają monstra grasujące po ulicach Arkham. Każdy żeton posiada dwie strony: stronę ruchu i stronę walki. Dopóki potwór porusza się po planszy, jego żeton powinien być zwrócony stroną ruchu ku górze. Gdy Badacz wda się w walkę z potworem, jego żeton należy odwrócić na stronę walki. Gracze mogą w dowolnej chwili oglądać obie strony żetonu potwora. Pełne omówienie żetonów potworów znajduje się na stronie 21 tej instrukcji w ramce „Opis żetonu potwora”.

### Żetony Bram
Te żetony umieszcza się na planszy, aby wskazać obszary, na których otworzyły się bramy do Innych Światów. Każdy żeton Bramy wskazuje, do którego Innego Świata prowadzi. Na żetonie znajduje się również modyfikator rzutu kośćmi, który Badacze muszą wykonać, aby zamknąć daną bramę.

### Znaczniki Aktywności i Eksploracji
Znaczniki aktywności umieszcza się na planszy na obszarach, na których dochodzi do niecodziennych wydarzeń. Znacznik eksploracji umieszcza się pod żetonem Badacza, który powrócił właśnie z Innego Świata.

### Znacznik Paniki
Ten znacznik należy umieścić na torze paniki. Jego położenie odzwierciedla stan psychiczny i morale mieszkańców Arkham. Wraz ze wzrostem poziomu paniki niektóre ze sklepów zostają zamknięte, a mieszkańcy opuszczają miasto, pozostawiając je w końcu na łasce potworów!

### Znaczniki "Zamknięte"
Takie znaczniki umieszcza się na obszarach, które zostały zamknięte: czy to z powodu poziomu paniki, czy też w wyniku konkretnych wydarzeń, które miały miejsce podczas rozgrywki. Do zamkniętych miejsc nie mogą się dostać ani Badacze, ani potwory.

## Przygotowanie do Gry
Przed rozpoczęciem rozgrywki w Horror w Arkham należy wykonać poniższe kroki.


<Notice header="Przygotowanie do gry">

Elementy związane z Mitami należy umieścić z jednej strony stołu. Powinny się tam znaleźć:
- 9 talii Obszarów
- Talia Bram
- Talia Mitów
- Arkusz Przedwiecznego i żetony zagłady
- Żetony Bram
- Żetony potworów (w nieprzezroczystym pojemniku)
- Żetony Wskazówek
- Żetony aktywności, eksploracji i „Zamknięte”

Każdy gracz otrzymuje po kartę postaci Badacza i odpowiedni znacznik Badacza, a następnie pobiera żetony Wytrzymałości oraz Poczytalności odpowiadające jego maksymalnej Wytrzymałości i Poczytalności. Dodatkowo, każdy gracz otrzymuje początkowy ekwipunek swojej postaci. Wreszcie, każdy gracz umieszcza znacznik swojego Badacza na planszy na jego pozycji startowej.

Elementy związane z Badaczami należy umieścić po drugiej stronie stołu. Powinny się tam znaleźć:
- Talie Sprzymierzeńców, Przedmiotów powszechnych, Przedmiotów unikatowych, Zaklęć i Umiejętności
- Talie kart Specjalnych
- Pula żetonów Poczytalności i Wytrzymałości
- Pula żetonów pieniędzy

Znacznik Pierwszego Gracza otrzymuje gracz, który rozpocznie rozgrywkę. Znacznik zostaje przekazany graczowi po lewej pod koniec każdej tury.

Na każdym z 11 niestabilnych obszarów (oznaczono je czerwonym rombem znajdującym się nad rysunkiem obszaru) należy umieścić po jednym żetonie Wskazówki Strona ruchu Strona walki.
</Notice>