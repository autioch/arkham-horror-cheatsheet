---
layout: ../../layouts/md.astro
title: Original instruction
---
import Notice from '../../components/notice.astro'

##### 2. Otwarcie bramy

Pierwszy gracz losuje żeton bramy ze stosu żetonów bram (który znajduje się obok planszy) i umieszcza go odkrytego na odpowiednim obszarze. Wszystkie żetony Wskazówek, które znajdowały się na takim obszarze ulegają odrzuceniu: Badacze stracili okazję na podążenie tymi tropami.

##### 3. Pojawienie się potwora

Pierwszy gracz losuje żeton z puli potworów i umieszcza go na odpowiednim obszarze. Jeśli w ten sposób przekroczonoby limit potworów, pierwszy gracz umieszcza żeton potwora na Peryferiach (patrz „Limity potworów i Peryferia” na stronie 18).

**Wyjątek:** Jeśli w grze bierze udział pięciu lub więcej Badaczy, z puli należy wylosować dwa potwory zamiast jednego.

**Ważne:** W przeciwieństwie do Badaczy, potwory nigdy nie zostają wciągnięte przez bramę.

**Przykład:** Marek jest pierwszym graczem, i to on losuje kartę Mitów z poprzedniego przykładu. W lewym dolnym rogu znajduje się Czarna Jaskinia, na której obecnie nie ma ani bramy, ani Znaku Starszych Bogów. Najpierw Marek umieszcza żeton zagłady na torze zagłady Przedwiecznego. Na torze wciąż pozostają wolne miejsca, Marek losuje więc żeton bramy i umieszcza go na obszarze Czarnej Jaskini. Wylosowana brama prowadzi do Yuggoth. Wreszcie Marek losuje żeton z puli potworów (Mroczne Młode) i również umieszcza go na obszarze Czarnej Jaskini.

##### Otwarcie bramy na obszarze z Badaczem

Jeśli na obszarze, na którym znajduje się Badacz zostanie otwarta brama, postać gracza zostaje przez nią natychmiast wciągnięta i trafia do odpowiadającego jej Innego Świata. W wyniku dezorientacji spowodowanej przeciągnięciem przez bramę Badacz ulega zatrzymaniu. Znacznik Badacza należy położyć na boku. Taki Badacz nie będzie mógł się poruszyć podczas następnej Fazy Ruchu (patrz „Zatrzymani Badacze” na stronie 16).

### 2. Umieszczanie żetonu Wskazówki

Większość kart Mitów wskazuje obszar, na którym pojawi się żeton Wskazówki. Jeśli na wskazanym obszarze nie ma bramy, należy umieścić tam żeton Wskazówki. Jeśli na takim obszarze przebywa aktualnie jeden lub więcej Badaczy, jeden z nich (gracze powinni dogadać się który) natychmiast otrzymuje ten żeton Wskazówki. Jeśli gracze nie mogą ustalić, który z Badaczy otrzyma żeton Wskazówki decyduje pierwszy gracz.

### 3. Ruch potworów

Potwory rozpoczynają grę na obszarach, na których wyłoniły się z bramy, szybko jednak opuszczają je i ruszają grasować po ulicach Arkham. Ruch potworów zależy od zawartości pola, które znajduje się w prawym dolnym rogu właśnie wyciągniętej karty Mitów. Pole wskazuje nie tylko rodzaj potworów, które ruszą się podczas tej tury, ale i kierunek ich ruchu.

<Notice header="Ruch potworów">

**Przykład 1:**
Wylosowano pokazaną po lewej kartę Mitów. Potwory posiadające symbole w białej ramce (ukośnik, trójkąt i gwiazda) poruszają się w kierunku wskazanym przez białe strzałki. Potwory posiadające symbol w czarnej ramce (sześciokąt) poruszają się w kierunku wskazanym przez czarne strzałki. W tym przykładzie ruch wygląda tak:

A. Choć Mroczne Młode jest oznaczone symbolem sześciokąta, nie porusza się – jego ramka jest żółta, co oznacza, że jest potworem nieruchomym i nigdy się nie przemieszcza.

B. Gug, posiadający symbol ukośnika, opuszcza obecny obszar i porusza się w kierunku (1) wskazanym czarnobiałą strzałką.

**Przykład 2:**
Wylosowano pokazaną powyżej kartę Mitów. Potwory posiadające symbole w białej ramce (kwadrat i romb) poruszają się w kierunku wskazanym przez białe strzałki. Potwory posiadające symbol w czarnej ramce (koło) poruszają się w kierunku wskazanym przez czarne strzałki. W tym przykładzie ruch wygląda następująco:

C. Dhole nie porusza się. Chociaż posiada symbol koła, znajduje się na tym samym obszarze, co Amanda Sharpe, dlatego zamiast oddalać się od niej, pozostaje w miejscu.

D. Kroczący Między Światami, posiadający symbol kwadratu, podąża w kierunku wskazanym przez białą strzałkę (1). Ponieważ posiada czerwoną ramkę (która wskazuje, że jest potworem szybkim), porusza się jeszcze po raz drugi (2), ponownie podążając w kierunku wskazanym białą strzałką.

</Notice>