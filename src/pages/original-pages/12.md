---
layout: ../../layouts/md.astro
title: Original instruction
---

Skradanie się: Wykorzystywane podczas czynności wymagających dyskrecji i szelmostwa oraz podczas unikania potworów.Szczęście: Wykorzystywane do sprawdzania kaprysów losu. Podczas spotkań to najczęściej wykorzystywana umiejętność. Szybkość: Wykorzystywana podczas czynności wymagających zwinności i zręczności oraz do określania posiadanych przez Badacza punktów ruchu.Waleczność: Wykorzystywana podczas czynności wymagających siły i wytrzymałości oraz podczas walki.Wiedza: Wykorzystywana podczas testów odwołujących się do mistycznych talentów i wiedzy oraz podczas rzucania zaklęć. Wola: Wykorzystywane do sprawdzania siły charakteru i woli Badacza oraz podczas testów przerażenia wykonywanych na początku walki.TESTY UMIEJĘTNOŚCI Często, w celu uniknięcia zagrożenia lub wypełnienia jakiegoś zadania, Badacze zostaną zmuszeni do wykonania testu umiejętności. Testy umiejętności składają się z poniższych elementów:• Umiejętności, którą gracz musi użyć podczas testu • Modyfikatora (premii lub kary) (jeśli występuje)• Trudności testu [liczby] (niewymienionej, jeśli wynosi 1)Przykład 1: Wykonaj test Skradania się (–1). W tym przykładzie Badacz będzie musiał skorzystać z umiejętności Skradania się. Rzut zostanie wykonany z modyfikatorem –1 (czyli karą). Skoro nie wymieniono poziomu trudności testu, trudność w tym przypadku wynosi 1. Przykład 2: Wykonaj test Szczęścia (+2)[2]. W tym przypadku Badacz będzie musiał skorzystać z umiejętności Szczęścia. Rzut zostanie wykonany z modyfikatorem +2 (czyli premią). Trudność testu wynosi 2. Wykonując test umiejętności gracz zawsze rzuca tyloma kośćmi, ile wynosi wartość odpowiedniej umiejętności Badacza. Szczegółowy opis modyfikatorów i trudności można znaleźć poniżej. MODYFIKATORY Tę liczbę należy dodać lub odjąć od wartości umiejętności Badacza przed wykonaniem testu umiejętności. W ten sposób gracz otrzyma liczbę kości, którymi będzie wykonywał test. Modyfikatory wpływają na liczbę kości, którymi gracz rzuca podczas testu, a nie na wyniki poszczególnych kości. Przykład: Michael McGlen musi wykonać dwa testy umiejętności z powyższych przykładów. Jego obecna wartość Skradania się wynosi 3, a Szczęścia 2. W pierwszym przykładzie odejmuje od swojej wartości Skradania się 1 punkt (za ujemny modyfikator) – podczas testu będzie rzucał 2 kośćmi. W drugim przykładzie dodaje do swojej wartości Szczęścia 2 punkty (za dodatni modyfikator) – więc będzie rzucał czterema kośćmi. Ważne: Jeśli modyfikator zmniejszy liczbę kości, którymi rzuca Badacz do 0, test zakończy się automatycznym niepowodzeniem. Aby wykonać taki test, gracz będzie zmuszony wydać żetony Wskazówek (patrz „Wydawanie żetonów Wskazówek podczas testów umiejętności” poniżej). TRUDNOŚĆTa liczba wskazuje na ilość sukcesów, które Badacz musi uzyskać, aby test zakończył się powodzeniem. Każdy wynik równy ‘5’ lub ‘6’ to jeden sukces. Należy pamiętać, że jeśli test umiejętności nie wyszczególnia trudności, wynosi ona 1. Przykład 1: Podczas testu Skradania się Michael McGlen rzuca dwoma kośćmi – wypada ‘2’ i ‘5’. ’5’ to sukces, Michael zdobył więc w sumie jeden sukces. Trudność testu nie została wymieniona, wynosi więc 1 – Michael uzyskał dostatecznie dużo sukcesów, aby zdać ten test. Przykład 2: Następnie Michael wykonuje wspomniany wyżej test Szczęścia (rzuca 4 kośćmi). Uzyskuje wyniki ‘2’, ‘5’, ‘3’ i ‘6’, razem dwa sukcesy. Trudność testu wynosi 2 – Michael posiada odpowiednio dużo sukcesów, aby go zdać. W grze występują cztery rodzaje specjalnych testów umiejętności: testy uników, testy przerażenia, testy walki i testy zaklęć. Każdy z tych specjalnych testów wykonuje się w oparciu o jedną z sześciu wymienionych powyżej umiejętności. Testy specjalne opisano w dalszej części tej instrukcji. Jeśli Badacz otrzymuje premię do umiejętności, ta premia dotyczy też testów specjalnych opartych o tę umiejętność. Natomiast jeśli Badacz otrzymuje premię jedynie do testu specjalnego, nie bierze jej pod uwagę podczas innych testów opartych o tę umiejętność. Na przykład, testy uników to specjalny rodzaj testów Skradania się. Kartę umiejętności, która zapewnia premię +1 do Skradania się, bierze się pod uwagę zarówno podczas testów Skradania się, jak i uników. Natomiast przedmiot, który zapewnia premię +2 do testów uników jest przydatny jedynie podczas wykonywania tego typu testów. Gracz nie mógłby skorzystać z tej premii podczas testu Skradania się.WYDAWANIE WSKAZÓWEK PODCZAS TESTÓW UMIEJĘTNOŚCI Żetony Wskazówek przedstawiają zdobyte przez Badacza informacje dotyczące zagrożenia ze strony Mitów Cthulhu. Gracz może wydawać takie żetony (po jednym na raz) po każdym teście umiejętności (udanym lub nie). Każdy wydany w ten sposób żeton Wskazówki pozwala graczowi rzucić jedną dodatkową kością. Jeśli uzyska sukces, dodaje go do sumy z pierwotnego rzutu. Przykład: Joe Diamond odniósł porażkę w teście Wiedzy (–1)[3], w rzucie uzyskał jednak 2 sukcesy. Gracz dochodzi do wniosku, że musi zdać ten test – odrzuca jeden żeton Wskazówki i rzuca jeszcze jedną kością. Wypada ‘3’. Gracz nadal nie uzyskał sukcesu, wydaje więc kolejny żeton Wskazówki i rzuca kolejną kością. Tym razem wypada ‘6’. Ten dodatkowy sukces zwiększa liczbę zdobytych przez Joe’go Diamonda sukcesów do 3, co wystarcza do zdania testu Wiedzy.Ważne: Wydanie żetonu Wskazówki zawsze zapewnia graczowi dodatkową kość, nawet jeśli modyfikator zredukował liczbę kości, którymi rzuca gracz, poniżej 0. 13
